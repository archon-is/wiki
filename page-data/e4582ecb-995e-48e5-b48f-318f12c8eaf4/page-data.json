{"componentChunkName":"component---src-templates-article-tsx","path":"/e4582ecb-995e-48e5-b48f-318f12c8eaf4/","result":{"data":{"article":{"id":"e4582ecb-995e-48e5-b48f-318f12c8eaf4","name":"Conversion Rate (CR)","status":"In Progress","blocks":[{"type":"paragraph","text":"CR (конверсія, конверт) — частка покупців відносно всіх залучених користувачів."},{"type":"quote","text":"Крім конверсії у продаж можна рахувати й конверсію у інші цільові дії, на інших етапах воронки. "},{"type":"paragraph","text":""},{"type":"table_of_contents","text":null},{"type":"heading_1","text":"Навіщо знати конверсію"},{"type":"numbered_list_item","text":"Зрозуміти цінність продукту в очах потенційних клієнтів."},{"type":"numbered_list_item","text":"Оцінити ефективність процесів у продажах та виявити слабкі місця. Спойлер: залежно від типу бізнесу це може бути незручна оплата, відсутність комунікацій на етапі здійснення покупки («покинутий кошик»), проблеми у скриптах продажів.  "},{"type":"numbered_list_item","text":"Спрогнозувати кількість продажів та дохід. "},{"type":"quote","text":"Важливо: показник конверсії буде різним для кожного джерела трафіку та інших типів сегментації користувачів. "},{"type":"heading_1","text":"Як порахувати конверсію "},{"type":"paragraph","text":"Щоб порахувати конверсію, нам потрібно знати: кількість усіх потенційних клієнтів (це можуть бути ліди, юзери, замовлення) та кількість тих, хто заплатив (продажі, оплати, успішно закриті угоди). "},{"type":"callout","text":"формула:\nкільк-ть клієнтів, що купили / кільк-ть лідів × 100%"},{"type":"paragraph","text":""},{"type":"callout","text":"Для прикладу візьмемо онлайн-курси. Щомісяця бізнес отримує 100 000 заявок на сайті. З них 8 500 конвертуються у покупку. \nТаким чином конверсія у продаж становить: \n\nCR = 8 500 / 100 000 = 0.085 = 8,5% "},{"type":"heading_1","text":"Які ще бувають конверсії "},{"type":"paragraph","text":"Якщо узагальнити, конверсія — це співвідношення цільової дії до певної дії на будь-якому з попередніх етапів воронки (зазвичай до першої або до попередньої). Тож ви можете обрати потрібну цільову дію, і рахувати конверсію у цю дію."},{"type":"callout","text":"Такою дією може бути реєстрація на сайті. Тоді ви рахуватимете показник так:\n\nконверсія у реєстрацію = кільк-ть реєстрацій /  кільк-ть переходів на сайт  "},{"type":"heading_1","text":"Яка конверсія вважається хорошою "},{"type":"paragraph","text":"Оскільки конверсія — це відносна метрика, то еталонного показника не існує. Вона залежатиме в першу чергу від якості продукту та його цінності для клієнта. Крім того, на конверсію впливає набір та послідовність етапів воронки продажів, робота сейлзів. "},{"type":"quote","text":"Як правило, чим більші обсяги лідів — тим нижча конверсія. Так часто відбувається, коли трафік масштабують, і залучають більше аудиторії, але вона нецільова, і тому не конвертується в клієнтів."},{"type":"paragraph","text":"Втім, як приблизний орієнтир ви можете використовувати бенчмарки індустрій.  "},{"type":"heading_1","text":"Як підвищити конверсію "},{"type":"paragraph","text":"Зазвичай конверсія падає, якщо обсяг трафіку не зменшували (масштабували чи не змінювали), а ось продажів стало менше. Цьому є кілька причин: "},{"type":"bulleted_list_item","text":"залучили нецільовий трафік;"},{"type":"bulleted_list_item","text":"користувач не бачить для себе цінності у продукті;"},{"type":"bulleted_list_item","text":"користувач знайшов альтернативний (зазвичай, дешевший) спосіб задовольнити свою потребу;"},{"type":"bulleted_list_item","text":"процес покупки складний. "},{"type":"paragraph","text":"Щоб зрозуміти, яка причина у вашому випадку, варто проаналізувати усю воронку продажів."},{"type":"paragraph","text":"Тут варто розуміти, що конверсія у продаж «розбивається» на декілька низькорівневих конверсій у кожен етап (цільову дію) — у перехід на сайт, у реєстрацію, у продаж. "},{"type":"quote","text":"Якщо ви використовуєте різні канали залучення — варто окремо проаналізувати й воронки по кожному з них. Якщо у вас декілька когорт (груп користувачів — за часом, інтересами, абощо) — порівняти й ці дані.  "},{"type":"paragraph","text":"Отож, ваше завдання — отримати якомога більше даних та проаналізувати їх. Так ви на конкретних цифрах побачите «просідання» на кожному етапі, каналі, когорті — а значить, виявите сигнали, де шукати проблеми. "},{"type":"paragraph","text":"Якщо проблема у нецільовому трафіку — ви побачите зміну конверсії у перехід на сайт. Справа може бути у креативах, налаштуваннях реклами чи взагалі у каналі."},{"type":"paragraph","text":"Якщо користувач не бачить цінності у продукті — ви побачите падіння конверсії у реєстрацію. Можливо, проблема у позиціонуванні або траствовості — наприклад, вам не вистачає відгуків. "},{"type":"paragraph","text":"Якщо ж процес покупки загалом складний — ви побачите просідання на кожному етапі. "},{"type":"paragraph","text":""},{"type":"callout","text":"На кейсі з онлайн-курсами: \n\nЧи залучили ми цільовий трафік? Якщо аудиторія цільова, зацікавлена у здобутті нових скіллів — конверсія у перехід залишатиметься достатньо високою. Якщо порівняно з попереднім періодом вона впала — ми залучили таки нецільовий. \n\nЧи бачить користувач цінність наших курсів для себе? Чи ми зрозуміло пояснили, як навчання у нас вирішують його проблему (наприклад, користувач знайде більш високооплачувану роботу)? Чи ми краще за конкурентів робимо це? Чи є у нас підтвердження цього (історії успіху інших студентів, відгуки)? Якщо бачимо падіння конверсії у реєстрацію — ймовірно, ми не доносимо цінність. \n\nНаскільки легко чи важко користувачу проходити весь процес до покупки, включно з реєстрацією? Якщо складно — побачимо просідання на кожному етапі. Чи є баги на етапі реєстрації? Чи раптом не висне сайт чи сторінка оплати? "},{"type":"paragraph","text":""},{"type":"paragraph","text":""}]}},"pageContext":{"id":"e4582ecb-995e-48e5-b48f-318f12c8eaf4"}},"staticQueryHashes":[],"slicesMap":{}}