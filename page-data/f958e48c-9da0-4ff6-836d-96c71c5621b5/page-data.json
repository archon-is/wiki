{"componentChunkName":"component---src-templates-article-tsx","path":"/f958e48c-9da0-4ff6-836d-96c71c5621b5/","result":{"data":{"article":{"id":"f958e48c-9da0-4ff6-836d-96c71c5621b5","name":"Lifetime Value (LTV)","status":"Done","blocks":[{"type":"paragraph","text":"LTV (Lifetime Value, ЛТВ чи Пожиттєва цінність користувача або іншого юніта масштабування) — кількість грошей, яку в середньому генерує один користувач (юніт) за весь час, поки середньостатистичний покупець нам платить."},{"type":"quote","text":"Важливо не плутати з CLTV (Customer Lifetime Value) — це схожі штуки, але CLTV рахують вже відносно покупця (клієнта), а не користувача, який лише може купити з певною ймовірністю. Детальніше про цю різницю нижче."},{"type":"paragraph","text":""},{"type":"table_of_contents","text":null},{"type":"heading_1","text":"Навіщо знати LTV"},{"type":"paragraph","text":"Це один з ключових показників для розрахунку юніт-економіки бізнесу."},{"type":"paragraph","text":"LTV допомагає зрозуміти, скільки грошей можна витратити на залучення одного користувача (CPU), щоб бізнес добре заробляв."},{"type":"paragraph","text":"А зіставивши LTV із CPU, ти зможеш зрозуміти, наскільки вигідно масштабувати бізнес."},{"type":"heading_1","text":"Коли варто рахувати LTV"},{"type":"paragraph","text":"Коли робиш прогноз для нового стартапу, або коли хочеш глибоко зрозуміти вже працюючий бізнес."},{"type":"paragraph","text":"Особливо, якщо підозрюєш, що подальше масштабування лише допоможе швидше вилетіти в трубу."},{"type":"heading_1","text":"Як рахувати LTV"},{"type":"paragraph","text":"LTV рахують дещо по-різному, залежно від бізнес-моделі — способу та періодичності, з якої покупці платять."},{"type":"paragraph","text":"Для прикладу розрахуємо LTV для двох моделей — E-Commerce (магазин, як Amazon) та SaaS (підписка, як Netflix)."},{"type":"heading_3","text":"LTV для E-Commerce"},{"type":"paragraph","text":"Для розрахунку нам потрібно знати:"},{"type":"numbered_list_item","text":"Середню суму замовлення (AOV)."},{"type":"numbered_list_item","text":"Середню кількість замовлень на одного покупця (LT / APC)."},{"type":"numbered_list_item","text":"Додаткові витрати на кожне замовлення (COGS). Наприклад, комісія платіжної системи, або відрахування сейлзу за продаж."},{"type":"numbered_list_item","text":"Частку лідів, які роблять хоча б одне замовлення (CR)."},{"type":"callout","text":"Уявімо собі, що ми продаємо онлайн свіжі квіти з доставкою.\n\nВ середньому один покупець робить в нас 2,5 замовлення, в середньому на $22. Ми також знаємо, що на кожних 100 нових потенційних клієнтів (лідів) припадає лише 33 покупця. Також нам потрібно віддати $4 кур’єру за доставку, а ще 2% — платіжному сервісу за знаття грошей з картки клієнта.\n\nЩоб розрахувати LTV, достатньо вирахувати одноразові витрати з вартості замовлення, а потім перемножити всі показники:\n\n(AOV − COGS) × APC  × CR\n(22 − (22 × 2%) − 4) × 2,5 × 33% = $14,49."},{"type":"heading_3","text":"LTV для SaaS"},{"type":"paragraph","text":"Тепер для розрахунку нам потрібно знати зовсім інше, хоча формула схожа:"},{"type":"numbered_list_item","text":"Кількість грошей, яку середньостатистичний клієнт приносить нам за місяць (AOV). Це може бути інший період, але ми візьмемо саме місяць, бо це найбільш розповсюджена модель."},{"type":"numbered_list_item","text":"Кількість місяців, які клієнт в середньому нам платить (LT / APC)."},{"type":"numbered_list_item","text":"Додаткові витрати на кожен платіж (COGS)."},{"type":"numbered_list_item","text":"Додаткові витрати конкретно на перший платіж (COGS1) — інколи платіжний сервіс бере гроші за створення нової підписки, чи щось інше одноразове."},{"type":"numbered_list_item","text":"Частку потенційних клієнтів (користувачів), які стають клієнтами покупцями (CR)."},{"type":"callout","text":"А тепер уявімо, що ми продаємо квіти для офісів за підпискою — щопонеділка привозимо свіжі букети.\n\nМи маємо кілька тарифних планів, але в середньому виходить $93 на місяць. \nВ середньому, клієнти платять за наш сервіс упродовж 8,4 місяців. \nТут ми так само платимо кур’єрам по $4 за доставку, й відраховуємо 2% за кожну транзакцію платіжному сервісу. Також за оформлення нової підписки ми відраховуємо еквайрінгу $5. \nВ середньому, лише 25% користувачів оформлюють підписку.\n\nЩоб розрахувати LTV, потрібно вирахувати одноразові витрати з вартості замовлення, потім перемножити всі показники, а потім вирахувати одноразові витрати на першій транзакції:\n\n(AOV − COGS) × APC  × CR − COGS1\n(93 − (93 × 2%) − 4) × 8,4 × 25% − 5 = $178."},{"type":"heading_1","text":"Який LTV хороший, а який ні"},{"type":"paragraph","text":"Сферичний LTV у вакуумі не може бути хорошим чи поганим — все залежить від того, скільки ви витрачаєте на залучення одного користувача (CPU), нас цікавить саме їх співвідношення."},{"type":"paragraph","text":"Якщо ви витратили на рекламу $1 000, а залучені користувачі принесли лише $500, то якщо ви вкинете в рекламу ще $1 000, лише даремно спалите більше грошей."},{"type":"image","text":"/962681e3-c076-4aaa-adc7-64b033a3f022.gif"},{"type":"paragraph","text":""},{"type":"paragraph","text":"Коли ви інвестували в залучення $1 000, а ці користувачі також принесли $1 000, то може здаватися, що все непогано. Це не так — окрім реклами ви також постійно витрачаєте гроші на зарплати, офіс, тощо."},{"type":"image","text":"/1a6592cb-4f6c-4e0c-b547-b8baa187aa1f.gif"},{"type":"paragraph","text":""},{"type":"paragraph","text":"Якщо ж на кожну інвестовану в рекламу $1 000 користувачі згенерували $2 000 і більше — це дає розуміння, що реклама себе окупила, й у вас лишаються гроші на інші витрати."},{"type":"image","text":"/bce92d08-4392-4a33-870c-c961dcbc3a21.gif"},{"type":"paragraph","text":"А от коли ви заробляєте $3 000+ на кожні інвестовані в рекламу $1 000 — це вже здорова економіка, яка дозволяє не тільки окупити всі витрати, а ще й отримати непоганий прибуток."},{"type":"image","text":"/4b07aaea-b76f-4117-82a0-1acc04728348.gif"},{"type":"heading_1","text":"Чим LTV відрізняється від CLTV чи ARPU"},{"type":"paragraph","text":"LTV рахуємо в розрізі потенційних клієнтів (користувачів, або юнітів), а от Customer Lifetime Value (CLTV) відносно покупців — клієнтів, які нам платять."},{"type":"paragraph","text":"Average Revenue per User (ARPU) — схоже на LTV, однак з важливою відмінністю: ARPU рахують за певний період часу. Наприклад, за місяць. А LTV — за весь час, тому він й назвається Lifetime value."},{"type":"heading_1","text":"Як LTV пов’язаний з CAC та CPU"},{"type":"paragraph","text":"Customer acquisition cost (CAC) — це скільки грошей потрібно проінвестувати, щоб залучити одного покупця."},{"type":"paragraph","text":"Cost per User (CPU) — це сума, яку ми витрачаємо, щоб залучити одного користувача, який лише може стати покупцем з певною ймовірністю."},{"type":"paragraph","text":"Зазвичай CPU співвідносять саме з LTV, бо в них обох мова йдеться про потенційних клієнтів, а от CAC співвідносять з CLTV, бо вони обидва про покупців."},{"type":"paragraph","text":"В теорії, можна співвіднести LTV з CAC. Однак коли так роблять, то виходить дивно, бо порівнюють різне."},{"type":"heading_1","text":"Як покращити LTV"},{"type":"paragraph","text":"Зрештою, LTV — результуючий показник, на який впливають усі аспекти воронки: ефективність реклами, якість та цінність нашого продукту, а також лояльність клієнтів."},{"type":"paragraph","text":"Щоб покращити LTV, спершу його потрібно розкласти на складові за формулою, та проаналізувати кожну з них. А потім розкласти ще раз. І так допоки ви не знайдете щось підозріло схоже на проблему, або навпаки — прихований потенціал."},{"type":"paragraph","text":""},{"type":"callout","text":"У випадку з нашим онлайн-магазином квітів: чому лише 33% потенційних покупців сплачують перше замовлення? Може, ми залучаємо неякісний трафік з рекламних платформ? Або може в нас задорого? Чи може в процесі розрахунку сховався критичний баг?\n\nНапевно, варто поспілкуватися з тими потенційними клієнтами, які НЕ зробили замовлення, щоб уникнути упередження виживання, та знайти в їх словах можливі проблеми, які потребують виправлення."},{"type":"heading_1","text":"Корисні інструменти для розрахунку LTV"},{"type":"bulleted_list_item","text":"Калькулятор юніт-економіки;"},{"type":"paragraph","text":""}]}},"pageContext":{"id":"f958e48c-9da0-4ff6-836d-96c71c5621b5"}},"staticQueryHashes":[],"slicesMap":{}}