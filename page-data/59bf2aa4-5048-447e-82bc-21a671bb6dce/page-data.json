{"componentChunkName":"component---src-templates-article-tsx","path":"/59bf2aa4-5048-447e-82bc-21a671bb6dce/","result":{"data":{"article":{"id":"59bf2aa4-5048-447e-82bc-21a671bb6dce","name":"Average Revenue per User (ARPU)","status":"In Progress","blocks":[{"type":"paragraph","text":"ARPU — середній дохід, який бізнес отримує з одного користувача за певний період.  "},{"type":"paragraph","text":""},{"type":"quote","text":"Важливо не плутати ARPU з LTV, адже обидві ці метрики вказують на дохід з одного користувача. Ключова відмінність — ARPU розраховують за певний період. Верхньорівнево ARPU підсвітить проблему «люди не купують», коли LTV покаже «люди не продовжують купувати». "},{"type":"paragraph","text":""},{"type":"table_of_contents","text":null},{"type":"heading_1","text":"Як рахувати ARPU"},{"type":"callout","text":"формула:\nзагальний дохід за період / кількість активних користувачів за цей самий період"},{"type":"heading_2","text":"Ви постійно повторюєте «період». За який конкретно період рахувати ARPU? "},{"type":"paragraph","text":"Залежить від lifetime («життя») користувача у продукті. Ось декілька варіантів:"},{"type":"bulleted_list_item","text":"місяць — доволі класичний період; максимально підходить підписним сервісам, де є відповідний тарифний план."},{"type":"bulleted_list_item","text":"тиждень або інший короткий період — для продуктів з коротким lifetime;"},{"type":"bulleted_list_item","text":"свій період — залежно від того, наскільки часто клієнтам потрібні ваші послуги (наприклад, сезонний бізнес). "},{"type":"heading_1","text":"Навіщо знати ARPU"},{"type":"numbered_list_item","text":"Відслідковувати попит на продукт. Якщо бачимо, що попит стійкий чи росте — значить, є простір для апселлу. "},{"type":"callout","text":"Уявімо, що наш продукт — додаток для вивчення англійської. Серед тарифів: Free (з обмеженим функціоналом), Basic ($7 / міс), Premium ($10). Дохід цього місяця — $8000. Кількість активних користувачів — 1000. \n\nARPU = $8000/1000 = $8. \n\nБачимо, що середній користувач приносить більше, ніж коштує базова підписка. Значить, з ціновою політикою усе ок, і можна навіть підвищити ціни. "},{"type":"paragraph","text":""},{"type":"numbered_list_item","text":"Отримати сигнал про проблеми за певний період (в порівнянні з показниками минулих періодів).\n"},{"type":"callout","text":"Продовжимо минулий приклад. Ми надихнулися успішними показниками і вирішили підняти ціни. Тепер базова підписка коштує $9, а преміум — $12. Дохід навіть трохи виріс — $9000. Кількість користувачів також збільшилася — тепер їх 1200. Усе виглядає позитивно, та порахуймо середній дохід на користувача:\n\nARPU = $9000/1200 = $7,5. \n\nБачимо, що середній користувач платить навіть менше, ніж коштує базовий тариф. Ймовірно, певна кількість користувачів перейшли з Premium та Basic, а хтось навіть призупинив підписку. \n\nЯкщо метою було швидко збільшити прибуток — це спрацювало. Та для гри вдовгу та масштабування рішення підвищити ціни було сумнівним. "},{"type":"paragraph","text":""},{"type":"heading_1","text":"Який ARPU хороший"},{"type":"paragraph","text":"ARPU — відносна метрика, яка залежить від бізнес-моделі та цін, тому еталонного показника немає. "},{"type":"paragraph","text":"Варто зібрати дані та оцінити показник у динаміці. І якщо бачите, що ARPU драматично падає — час копати глибше та щось змінювати. У цьому може допомогти похідна метрика — ARPPU. Про неї нижче. "},{"type":"heading_1","text":"Різниця між ARPU, ARPPU, LTV "},{"type":"paragraph","text":"На відміну від ARPU, для розрахунку LTV беремо тривалість усього «життя» користувача у продукті, а не конкретний період. "},{"type":"paragraph","text":"Для розрахунку ARPPU (Average Revenue per Paid User) ми беремо середній дохід від тих користувачів, хто платить (Paid User).  "},{"type":"quote","text":"В динаміці цей показник підсвітить проблему «користувачі припиняють платити». А якщо поділити ARPU на ARPPU, отирмаємо показник Paying Share — частку користувачів, що платять, від усієї кількості юзерів. "},{"type":"heading_1","text":"Як покращити ARPU"},{"type":"paragraph","text":"Оскільки ARPU — відносна метрика, і на неї впливає багато факторів, варто докопатися до кожного з них та оцінити вплив. "},{"type":"callout","text":"Повернімося до нашого прикладу з додатком. Ми проаналізували ARPU протягом 3-х місяців і побачили таку динаміку: $7,5 — $6,5 — $6. Ціни не змінювалися. Кількість користувачів щомісяця навіть потроху зростала. Ймовірно, справа у користувачах, що платять. \n\nПорахуймо ARPPU та визначмо Paying Share за кожен місяць: "},{"type":"table","text":null},{"type":"callout","text":"Як бачимо, кількість paid users не змінилася, ARPU також. Та змінилася їхня частка. Проблема у тому, що усі нові користувачі продовжують користуватися Free-тарифом — їх не залучають до сплати. \n\nКопнемо ще глибше: можливо, проблема у залученому трафіку, і він нецільовий? А може, у незручній чи неочевидній оплаті? \n\nЩоб відповісти на ці питання, варто уважніше проаналізувати кожен етап воронки — а, можливо, навіть провести глибинки з тими новими користувачами, які НЕ платять. "},{"type":"paragraph","text":""}]}},"pageContext":{"id":"59bf2aa4-5048-447e-82bc-21a671bb6dce"}},"staticQueryHashes":[],"slicesMap":{}}