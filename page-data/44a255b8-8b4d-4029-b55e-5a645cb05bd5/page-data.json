{"componentChunkName":"component---src-templates-article-tsx","path":"/44a255b8-8b4d-4029-b55e-5a645cb05bd5/","result":{"data":{"article":{"id":"44a255b8-8b4d-4029-b55e-5a645cb05bd5","name":"Cost per User (CPU)","status":"Need to fix","blocks":[{"type":"paragraph","text":"CPU (іноді трапляється LTC — lifetime cost) — вартість залучення одного користувача (юніта масштабування). "},{"type":"quote","text":"Важливо не плутати CPU з Customer acquisition cost (CAC). CPU показує вартість потенційного клієнта (ліда, юзера), а CAC — того, що вже платить (клієнт, покупець, buyer, paid user). "},{"type":"paragraph","text":""},{"type":"table_of_contents","text":null},{"type":"heading_1","text":"Навіщо знати CPU"},{"type":"bulleted_list_item","text":"Щоб зрозуміти, наскільки вигідно залучати потенційних клієнтів, і чи заробляє бізнес взагалі; для цього потрібно зіставити CPU та LTV;"},{"type":"bulleted_list_item","text":"Щоб планувати, контролювати та (якщо потрібно) оптимізувати маркетинг-бюджет — за умови, що є інші необхідні дані з моделі Юніт-економіка (Unit Economics); "},{"type":"bulleted_list_item","text":"Щоб оцінити вартість залучення потенційного клієнта з різних каналів — і обрати найефективніші."},{"type":"heading_1","text":"Як рахувати CPU"},{"type":"callout","text":"формула:\nCPU = маркетингові витрати / кількість залучених користувачів "},{"type":"paragraph","text":"Формула CPU не буде змінювалися залежно від бізнес-моделі. Буде варіюватися лише відповідний юніт масштабування (залежно від моменту активації): "},{"type":"bulleted_list_item","text":"якщо для вас цільовою дією є реєстрації на сайті — то юнітом масштабування буде лід. Відповідно, метрика називатиметься CPL (cost per lead). "},{"type":"bulleted_list_item","text":"для мобільних додатків це буде user (не install) — відповідно, метрикою буде CPU."},{"type":"bulleted_list_item","text":"для інтернет-магазинів це можуть бути замовлення (orders) — відповідно, CPO.  "},{"type":"paragraph","text":""},{"type":"quote","text":"Загалом все це — різновиди метрики CPA (Cost per Action), яка є вищим рівнем абстракції, адже передбачає як цільову дію не тільки реєстрацію, а й клік, перегляд, інсталл, ... "},{"type":"paragraph","text":""},{"type":"callout","text":"Припустимо, наш бізнес — онлайн-курси. Ми обрали Facebook як найтиповіший канал залучення. Розрахуймо вартість залучення потенційного клієнта (ліда). \n\nВиділений бюджет на рекламну кампанію — $2000. Цільова дія — заявка на сайті. За ці гроші нам вдалося залучити 100 лідів (деякі з них вже купили курс, деякі — ще ні, але усі залишили заявку на сайті). \n\nCPL = бюджет на рекламу / кільк-ть лідів = $2000 / 100 = $20. "},{"type":"paragraph","text":""},{"type":"quote","text":"Зазвичай бізнес використовує декілька каналів залучення, а вартість у кожному буде різною. Тому CPU варто розраховувати для кожного каналу окремо. "},{"type":"heading_1","text":"Який CPU хороший"},{"type":"paragraph","text":"CPU — відносна метрика, тому його варто оцінювати у порівнянні з LTV (тим, скільки грошей в середньому приніс вам потенційний клієнт). Співвідношення таке: "},{"type":"bulleted_list_item","text":"1:1 (залучили ліда за 5, заробили на ньому 5) — маркетинг працює в нуль, бізнес загалом збитковий)"},{"type":"bulleted_list_item","text":"1:2 (залучили ліда за 5, заробили 10) — маркетинг себе окуповує, та бізнес загалом навряд чи прибутковий."},{"type":"bulleted_list_item","text":"1:3 (залучили ліда за 5, заробили 15) — ось тут починається здорова економіка, бізнес починає приносити прибуток.  "},{"type":"paragraph","text":"Також можна звертати увагу на бенчмарки — часто маркетинг-агенції викладають репорти з показниками CPU за індустріями. Наприклад, середня вартість ліда для B2B-SaaS — $310. Втім, це усереднині показники , тому вони можуть бути лише відносним орієнтиром. "},{"type":"paragraph","text":"Крім того, на практиці вартість залучення одного конкретного користувача буде постійно змінюватися через налаштування рекламної кампанії, ринок (країну), тип аудиторії та навіть сезонність. Та зрештою ви зрозумієте медіанний показник, який буде репрезентативним саме для вашого бізнесу. "},{"type":"heading_1","text":"Різниця між CPU, CPA, CAC, LTC "},{"type":"paragraph","text":"CPU (як і CPL) показує вартість конкретної дії (реєстрації), коли CPA — загальна назва для показника вартості будь-якої дії (це може бути клік, візит, повідомлення у дірект, і так далі). "},{"type":"paragraph","text":"CAC (Customer Acquisition Cost) показує вартість саме користувача, який платить. Розраховується як CPU × показник конверсії просто користувача у того, що платить)."},{"type":"paragraph","text":"А LTC показує вартість не просто залучення, а й усіх маркетинг-витрат на користувача (наприклад, включно з утриманням)."},{"type":"heading_1","text":"Як покращити CPU"},{"type":"paragraph","text":"На CPU вплаває багато чого: обраний рекламний канал, сезонність, налаштування аудиторії, рекламні оголошення, легкість реєстрації та, зрештою, власне продукт. "},{"type":"paragraph","text":"Тому, щоб покращити CPU, варто критично оцінити кожен фактор впливу, знайти потенційні проблеми та намітити варіанти рішення. "},{"type":"callout","text":"Для нашого кейсу з онлайн-курсами це матиме такий вигляд: припустимо, минулого разу лід коштував $10 (зараз $20). Чому лід подорожчав? \n\nМожливо, проблема у креативах (мало людей переходять на сайт та реєструються), і варто спробувати інші меседжі? А може, справа у цільовій аудиторії — вона завузька, і тому ціна ліда вища? Ми можемо її розширити? Чи, можливо, під час реєстрації сервер висне, і частина лідів просто злітає?\n\nЩоб виявити справжню проблему, варто проаналізувати кожен аспект рекламної кампанії: креативи, налаштування реклами, лендинг.  "},{"type":"heading_1","text":"Корисні лінки: "},{"type":"bulleted_list_item","text":"калькулятор CPU"},{"type":"bulleted_list_item","text":"бенчмарки CPU"},{"type":"paragraph","text":""},{"type":"paragraph","text":""},{"type":"paragraph","text":""}]}},"pageContext":{"id":"44a255b8-8b4d-4029-b55e-5a645cb05bd5"}},"staticQueryHashes":[],"slicesMap":{}}